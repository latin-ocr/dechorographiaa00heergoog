89

rem chorographiae illius Sallustii situm Ponti et Agrippae choro-
·'graphiam novisse consentancum est3 inde explicantur similitudines
'quae inter Sallustium Agrippam Plinium Melam et Valerium eius-
que auctorem intercedunt. Quae tamen similitudo nonita magna
est. Valerii auctor Mela posterior est neque inter Plinii auctores
fuit: nullum eorum invenies cui hanc chorographiam adscribas.
Omnino sui iuris est Valerii auctor et bonis et recentissimis
scriptoribus usus: is solus multa nobis servavit quae alibi desi-
deramus. Locupletissimam fuisse Valerii chorographiam multis
locis perspicitur, neque Plinius neque Mela eam aequant. Haec
chorographia‚ cui auctoris nomen reddere non potui, conscripta
est post annum 49 p. Ohr. n. Qua de re potissimum ea confe-
renda sunt, quae disputavi s. v. v. Alani. Albana parta. Caspia
claustra. Byoes. Coelaletae. Danuvius. Gerus. Jazyges. Latris.
Sarmatae. Satarchae. Miillenhoffius quoque, qui Sallustium aucto-
rem esse vult, non potest non concedere (III p. 62) recentiorem
quendam auctorem nonnulla Valerio suppeditasse3 igitur, ne opinio
sua labatur, coactus est statuere Valerium complures scriptores
compilasse.

Ohorographia illa Graecane an Latina lingua scripta fuerit
frustra quaesivi cum utriusque rei testimonium habeam. Exoma-
tarum nominis forma Latina est (cf. p. 42), Graeca forma est
Ἰαξαμάται. Altera ex parte Valerius vocem Ambenus, nisi Grae-
cum ’Άμβενος ei ob oculos luisset, nullo modo dactyli in speciem
adhibuisset3 qui vocem Ambenus Latine scriptam vidit vix potuit
quin semper alteram syllabam produceret.

Valerii chorographia mirum in modum eandem fortunam at-
que ipse passa sub finem antiquitatis quasi emersit; apud geo-
graphos Latinos qui dicuntur minores et praecipue apud Raven-
natem multa leguntur quae ab illa chorographia petita esse vi-
dentur3 in primis oppida, quibus Ravennae abundat, spectanda
sunt. Oupio atque spero fore ut alii quaestioni contingat hanc
amplissimam chorographiam ex illis scriptoribus eruere et accu-
ratius definire.

Tota dissertatione perfecta mihi in manus incidit disputatio
quam scripsit R. Harmand, Valerius Flaccus et les barbares (Re-
vue de philologio Janvier 1899). Justis laudibus poeticum inge-
nium Valerii extollit, arridetque mihi studium eius erga poetam3

7

 

